לעולם המשרת הראשון של הכוכב הוא בעצם שבו יצמח הכוכב וכמלך על כסאו, אולם המשרת השני אינו כ"כ עצמי. ולזה לא יהיה כל כך כוח בו.

לאחר שתדע לאיזה מהיסודות נוטה יותר כל אדם תוכל לידע צורתו וקמותו, טבעו ומידותיו:
אם נוטה ליסוד האש: יהיה חם ויבש, וצבעו לבן, ושתייתו תהיה מרובה מאכילתו, ואיבריו יהיו קטנים, ויהיה איש כחוש ורזה, מהר לכעוס, ונוח לרצות, עז פנים, איש זריז, והרבה שערות וזקן, ויהיה ותרן, ואינו מיושב, כל מה שהוא עושה יעשה בלא מחשבה ובמהרה, ואפילו דיבורו יהיה במהרה, בעל מורא, וחלק הבטן שלמעלה יהיה גדול יותר מהתחתון, וישמור עצמו מאכילת חם ויבש אלא קר ולח.
אם נוטה ליסוד האויר: יהיה חם ולח, וזהו טוב יותר משאר יסודות, יהיה אהוב מכל אדם, לא יהיה מרבה בדברים, ויהיו לו בנים יפים ויהיה ותרן, ישר ונאמן, איש שמח, וחכם, בעל מעשים טובים ונאים, אוהב הניגון, יהיה במשקל האמצעי איש שמן, טוב ומטיב לאחרים, עורו יפה, איש מיושב בדעתו, מקיים דיבורו, על הן הן ועל לאו לאו, וישמור עצמו מאכילת חם ולח, אלא קר ויבש.
אם נוטה ליסוד המים: יהיה קר ולח, ובעל בשר, אוכל הרבה ושותה מעט, אדם עצל וישן הרבה, ויהיה לו הרבה לחות, ויהיה שוח מראשו, ומכתפיו, ויהיה חכם, ואכילת חם ויבש טוב לו.
אם נוטה ליסוד האדמה: יהיה קר ויבש, בעל יגון ואנחה, אדם קמצן, ובעל חולי, עצל ואינו מיושב, קשה בשר, שותה הרבה ואוכל מעט, אינו חכם ואינו נאמן, בעל מורא, ישמור עצמו מאכילת קר ויבש, כי אם חם ולח. 

שבתאי:
קר+, יבש-.
ממשלתו על האנשים השחורים, והרזים, ובעלי דאגה, והמטנפים בגדיהם, ולאנשים משחיתים.
הקפתו ב30 שנה בקירוב.
הגדול שבכולם (?)
יש לו שני כוכבים קטנים מאירים ונקראים שומרים של שבתאי. וכולם מקבלים אורם מגוף השמש.
צבעו דומה לעופרת. מפני האיכות שלו ומכפילת ניצוצי השמש הפוגעים בו ומהפכים אותו לגוון העופרת.
על ידו פועל הקב"ה בעולם: הגבורה, והממשלה, ומשפט, ונקמה, ומלחמות, וביזה, שבי, ורעב, וטלטול מלכויות, ועקירת ארצות, והוא רע לכל דבר.
מי שיחלה באותה שעה יחלה חולי גדול וארוך ולבסוף ימות.
ואם יהיה איזה חתונה באותה שעה לא יצליחו כי לא יאהבו זה את זה.
משרתיו הם מזל גדי בלילה ומזל דלי ביום.
ומעתה תדע שמי שיוולד בשעה שמי שיוולד בשעה שכוכב שבתאי מושל על המזל העולה -  מלבד שטבעו קומתו וצורתו ומידותיו יהיו לו כנז"ל, יהיה עולה מעלה מעלה בכבוד גדול יהיה צדיק ואיש יועץ. ואם הכוכב יהיה בהפך (כנראה בנסיגה) יהיה רמאי גדול ולא חכם כנז"ל.

צדק:
חם, לח.
כל שיהה מאותו מזל נקרא בעל צדק.
ממשלתו על האנשים החשובים והנאים, ומאנשי הכוח הגדולים, ומי שזקנם עבה וצהוב, ואינם קרחים.
הקפתו ב12 שנה בקירוב.
נמצא תחת כוכב שבתאי ומעלה מכוכב מאדים.
יש לו 4 כוכבים קטנים שמקיפים לו סביב ונקראים זנביים של צדק.
על ידו פועל הקב"ה בעולם: צדקה וחיים, ויושר ואהבה וחברה, ומשבית האיבה והמריבה, ומעורר הלבבות למעשים טובים ולחזור בתשובה, והוא מחדש הזרעים בתנובה, ונתון מזון לנפש רעבה, וטוב לבני אדם בכל עסקיהם.
משרתיו הם מזל קשת ביום, ומזל דגים בלילה.
וטבעו של מזל קשת להיות שולט ביסוד האש, ושל מזל גדי להיות שולט ביסוד המים.
לכן מי שיוולד בשעה שכוכב צדק צדק מושל ושהמזל עומד במקום טוב -היינו בעליה, יהיה חכם ונבון, איש נאמן, ובעל שם טוב ויהיה לו מחיה בעושר גדול, וחשקו לאכול הרבה. ויהיה מעורב עם הבריות, ויהיה יפה תואר, ויהיה לו הצלחה גדולה, ובפרט באשתו ובניו ולא יחסר לו מאומה.

מאדים:
חם+,יבש-.
כל שטבעו נוטה אליו - כל אבריו משועבדים אליו. ונקראים בעל מאדים.
ממשלתו על האנשים הרגזנים והחריפים, 
ושעריו נוטה לשחרות, וקופצת עליו זקנה, 
והוא למטה מכוכב צדק, ומכוכב שבתאי, 
הקפתו ב2 שנים בקירוב,
ומקבל אורו מגוף החמה,
וצבעו אדום ואשיי מנפילת ניצוצי השמש.
על ידו הקב"ה: מעניש הבריות במכות, ושולח הרג ואובדן ונגעים, ופצע וחבורה, ואש שריפה ובצורת, וכל מיני מכות רעות, כי הוא הולך אחר ריב ומלחמה, לעקור מדינות, ועיירים, והוא רכיל - מפריד בין אחים, כי רגליו לרע ירוצו וימהרו לשפוך דם, עליו נאמר "אורו מרוז".
משרתיו הם מזל עקרב בלילה, ומזל טלה ביום.
וטבעו של מזל עקרב להיות מושל ביסוד המים, ושל מזל טלה למשול ביסוד האש.
לכן אם אדם יוולד בשעה שמאדים מושל ווהוא בעליה - יהיה עז פנים, בעל חימה, וינצח לכל שונאיו ביד חזקה, וכל בני אדם מתייראים ממנו. ויהיה רמאי הרבה. וימות בלא מיתה טובה כרמוז בנז"ל.

חמה:
היא השמש - והוא גדול מכל צבא השמיים המאיר לאץ ולדרים. 
הוא עומד באמצע כוכבי הלכת הנז"ל. כי שבתאי צדק ומאדים למעלה ממנו ונקראים כוכבים עליונים, ונוגה כוכב ולבנה למטה ממנו ונקראים כוכבים קטנים.
ומראהו של החמה ירקרק אדמדם. והוא מחמם ומאציל אורו על הז' כוכבי לכת הנז"ל. ומייבש ומזכך האוויר, ומבשל פירותיה, ומגדל זרעונים, וממחיה כל בעלי חיים אשר על הארץ.
משלים הקפתו ב365.25 ימים לפי שמואל, ולפי דעת רב אדא ודעמיה ב365 יום ו5 שעות ותתקצ"ז חלקים.
על ידו פועל הקב"ה בעולם: נפלאות תמים דעים בשלום, וכח שרים ומלכות, וגדולה, מעלה ומוריד, בונה והורס, ונותן תשועה למלכים, וכח לשרים ורוזנים, ומושלם בכל טוב.
אין לו אלא משרת אחד והוא מזל אריה.
ומזל אריה מושל ביסוד האש ולכן:
אדם שיוולד בשעה שמושלת החמה ומזלה עולה - יהיה עז פנים, גדול לב, תדיר בשמחה, משאו ומתנו יהיה באמונה, וכל העולם יהיו מאמינים בו, ויהיה לו רוח גבוה, ושערותיו יהיו יפים. אבל אם המזל לא יהיה בעליה אלא בירידה - אותו האיש ילך ממקום למקום ויוזק מאש כרמוז בנז"ל.

נוגה:
חם+,לח.
וכל שטבעו נוטה לכך ראוי לייחסו לנוגה.
ממשלתו על הבחורים ויפי התואר, ועל המשוררים, ובעלי שחוק והזימה, ועל כולם שבנקל עושים פועל הנשים.
ומקבל אורו מהשמש, ואין תמונתו שווה כי פעם נראה גדול, פעם שלם, פעם חציו ונקטם, ופעם מקרין ומפריס - כפי השתנות ההבטה שיביט בו השמש כמקרה אשר יקרה לירח. ופעם הוא למעלה מהשמש ופעם למטה.
סביב סביב הולך כאילו היה השמש מרכז שלו. ולכן כשהוא למעלה מהשמש נראה שלם, וכשהוא למטה ממנו נראה מקרין ומפריס.
תקופתו כמו תקופת החמה בקירוב.
על ידו פועל הקב"ה בעולם: השקט ושלוה, ומיני זמר, ושירות, ורננים, וקול מצהלות, חופת חתנים, ובו יתעוררו כל תופש כינור ועוגב לשמוח ולהתהלל, והרחבת הלב, וטהרת עינים, ושמים זכים, והארץ צהלה ושמחה. תוף ומחול, וכל מיני שמחות, והתאווה, ומגדל זרע בפרי.
משרתיו הם מאזניים ביום ושור בלילה,
וטבעו של מזל מאזיים להיות מושל ביסוד האויר, ושל שור להיות מושל ביסוד האדמה.
לכן אדם שנולד בשעה שמזל נוגה מושל - אם יהיה המזל טוב יהיה איש צדיק, זריז ונשכר, בעל חן וצנעה, שמח בחלקו, איש נאמן, וממזג טוב. אבל אם המזל לא יהיה טוב יהיה איש חמה, נכפה ולא חיות טוב. 

כוכב:
קר, יבש.
ממשלתו על אנשים: נאים, וחכמים, וחריפים, בעלי קומה, וצהובים.
פעמים נראה שלם, ולפעמים חציו ולפעמים רק מקצתו, כפי ההבטה אשר יביט בו השמש.
משלים הקפתו כמו השמש בקירוב.
על ידו פועל הקב"ה בעולם: כח, חכמה ואולת, דקדוק הלשון וצחותו ושיבוש הלשון ובלבולו, וקיבוץ ממון, ומטמון, ומיני מסחר, ומעשה חיות, ועסק, הרווח, והקיבוץ, והפיזור.
משרתיו הם תאומים ביום ובתולה בלילה.
וטבעו של מזל תאומים להיות מושל ביסוד האויר, ושל בתולה ביסוד האדמה.
לכן מי שיוולד בשעה שמזל כוכב שולט - אם יהיה בשעה שהמזל עולה יהיה איש גדול ויועץ למלך, וממזג טוב. ואם אינו במזל טוב - אותו האיש יהיה שקרן ויעשה זיופים, ויש לו סכנה חס ושלום.

לבנה:
קר, לח.
כל מגמתה לקבל האור מהשמש ולהשפיע עלינו. ולעת שכדור הארץ יבדיל בין החמה והלבנה, אז הלבנה תסתיר אורה, ויש בה הרבה רטובות מכוח קווי השמש שהשמש פועל ומחמם אותה ומפזר חלקיה ומוציא קטוריה. ולרוב קטנותה לערך גוף השמש יקרה שצילה מקרין ומפריס, אבל לאחר זמן נעשה צר, נקטן ונפחת. ויש לה כוח גדול לבשל פירות הארץ, כמו שיש לשמש לבשל פירות העצים.
תקופתה ב29 יום וחצי ותשצ"ג חלקים.
על ידה פועל הקב"ה בעולמו: כוח וממשלה, וחכמה וסכלות, וחן וכיעור, וגם כן היא מבשלת התבואה, ומגברת גלי הים, ובה חשבון המועדים.
אין לה כי אם משרת אחד ביום ובלילה הוא מזל סרטן וטבעו לשלוט ביסוד המים.
לכן האדם הנולד בשעה שהלבנה מושלת והמזל עולה - יהיה בונה וסותר, ויהיו לו חולאים, ויהיה אוהב לדור אצל המים כרמוז בנז"ל.


מעתה אם תחשב באיזה שעה יהיה המולד תוכל לדעת מה יהיה בסופה: 
אם המולד יהיה בשעה ששולט שבתאי - יהיה אותו חודש קור גדול ויותר לח,
ואם צדק - יהיה חצי חודש יבש וחצי חודש רוח,
ואם מאדים - חצי יבש וחצי לח,
אם חמה - חם ויבש, ואם בחורף יהיה קר ויבש,
אם בנוגה - יהיה החודש רביעית מטר, ובחורף שלג ורוח,
אם בכוכב - יהיה החודש קר ויבש, ובפרט בחורף,
אם בלבנה - יהיה חצי רוח וחצי גשם.

אם היה מולד אב בחמה - חמה בגבורתה. 
ניסן במאדים - הוא בגבורתו. וכן כולם.
וכשיהיה ניסן ותמוז בשבתאי - אותה שנה יהיה חום גדול, וסימניך שבת"י וראה תחת השמש.
ואם תשרי וטבת בשבתאי - אותה שנה יהיו גשמים, וסימניך - שבת"י בבית ה' לאורך ימים.
תשרי בצדק - אותה שנה שלם יהיה.
תשרי וטבת בלבנה - אותה שנה יהיה קור גדול - שהלבנה נבראה משלג.
ואם איזה מהתקופות (עונות - תשרי, טבת, ניסן, תמוז) יהיה בשעה ששולט מאדים - מלחמה יהיה באותה שנה, ובפרט אם יהיה תקופת תשרי.
ניסן וטבת בכוכב - מטר יהיה כל ימי החורף ולא יראה לא שלג ולא קרח.


מצאתי כתוב:
ר"ח טבת ביום ראשון - יהיה גשם רב, ובסוף הקיץ יהיה מעט עד שלא יהיה הזרעים גדולים, ויהיה אכילת בני אדם מעט וישבעו.
ר"ח טבת ביום שני - יהיו הגשמים מרובים, והחורף חזק, וזרעים מרובים, ואחר הקיץ יחלו בני אדם, ויהיה הלחם רב וטוב, ופרי העץ רב מאוד, וימותו הילדים יונקי שדיים, ויהיה דבש מעט.
ר"ח טבת ביום שלישי - יהיה החורף ברד שלג רב, וזרעים טובים, וגשמים, ושנה טובה, ומיתה בנשים, וחולי באדם, ויבקעו הספינות בים.
ר"ח טבת ביום רביעי - אחר הקיץ לא יהיה גשם, והחיטה תהיה מעט, והקיץ יהיה רב, וגדולים ימותו.
ר"ח טבת ביום חמישי (לא הגיוני שיקרה) - יהיה בחורף קור גדול, וקרח ורוחות רבות, וזרעים טובים, ואחר הזרעים יהיה קציר רב, ויהיה הדבש מעט, ומיתה בבני אדם, והכל בידי שמים.
י"ב יום ראשונים של חודש טבת סימן לכל השנה החל מאז. (לא ברור האם רק לענייני מזג אוויר)
ד' ימים שבין כיפור לסוכות כל יום מהם על ג' חודשי השנה מתשרי ואילך.
י' ימי תשובה כנ"ל.
אם יוה"כ מעונן - השנה כולה טובה.
אם בליל יוה"כ ירעם המלך של אותה העיר - ימות.
ואם ביוה"כ מטר בשחרית ובערב - סימן רע.
ואם ביוה"כ בבוקר מטר ובערב לא - תחילת השנה רעה ואחריתה טובה.
ואם היו רעמים בערב יוה"כ - סימן רע הוא, וצריכים אלו לרחמי שמים.


לידע הימים אם יוקר או זול:
אם תקופת טבת נופלת בין א' - י' טבת - יהיה בו יוקר גדול.
אם בין י' - ט"ו - יהיה יוקר אבל לא כל כך גדול.
בין ט"ז - כ' - יהיה זול אבל לא כל כך זול.
בין כ"א - כ"ט - שבע גדול בעולם.


אם בימים י"ג, י"ד, ט"ו תמוז יהיה מטר או עננים - השנה ההיא תהיה גשומה ושחונה לטובה, ואם לא - צריך לבקש רחמים על המטר. 
אם ימטיר בי"א בתמוז - תיקר התבואה בתחילת השנה, ואח"כ תיזול. אם ימטיר בי"ב בתמוז - תיקר התבואה באחרית השנה כפלים. ואם לא ימטיר כלל באלו הב' ימים - שנה טובה יהיה.

אם ימטיר בפסח - ימטיר בקציר ובבציר.

הרגע שבו צריך לצפות בלבנה בליל הושענא רבה לדעת אם משלים שנתו:
אם חל ביום א' - לח' שעות
אם ביום ב' - לה' שעות
ביום ד' - לו' שעות
ביום ו' - לז' שעות.  (בעל תיקון יששכר ואמר שהוא בדוק ומנוסה.)

  

















